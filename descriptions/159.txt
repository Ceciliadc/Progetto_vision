Girolamo Graziani (Pergola, 1604-1675) fu un letterato e poeta attivo alla corte dei duchi di Modena, dove svolse incarichi di consigliere e segretario di Stato al tempo di Francesco I e Alfonso IV d’Este, e poi durante la reggenza di Laura Martinozzi. In ambito artistico elaborò soprattutto il programma iconografico per la decorazione del Palazzo Ducale di Sassuolo su temi storico-mitologici, fra i quali spicca il più complesso ciclo di Bacco mai illustrato, cui è dedicata l’intera galleria del palazzo.