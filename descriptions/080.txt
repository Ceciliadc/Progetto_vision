Appartenuto con ogni probabilità alle collezioni estensi di Ferrara, il ritratto di Ercole I, oggi alla galleria Estense di Mode, fu eseguito da Dosso Dossi come dimostra un intricato carteggio tra il successore del duca Alfonso I e Isabella, marchesa di Mantova. Dosso dipinse le fattezze di Ercole sulla base di un perduto ritratto del duca iniziato da Ercole de' Roberti e rimasto incompiuto alla morte del pittore, nel 1469, rinnovandolo però nell'abbigliamento su esplicita richiesta di Isabella, desiderosa che il padre apparisse con le vesti che portava quando morì.