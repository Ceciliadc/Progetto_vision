Questa pala fu commissionata per il coro della chiesa gesuita di San Bartolomeo, negli stessi anni in cui altri capolavori giungevano a decorare l’edificio prima di essere trasferiti nella Galleria ducale (pale del Pomarancio e di Giulio Cesare Procaccini, invv. 424, 465). Assieme a Carlo Bononi, Scarsellino fu uno dei principali pittori attivi in area estense nell’epoca di transizione da Ferrara a Modena capitale. In quest’opera della maturità si apprezza soprattutto il gruppo degli angeli musicanti in cielo.