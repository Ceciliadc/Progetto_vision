Alfonso II (1616-1678), conte di Novellara, apparteneva ad un ramo parallelo della famiglia Gonzaga di Mantova. Educato a Roma e fine intenditore d’arte, possedeva una ricca collezione che finì poi venduta e dispersa. Questo ritratto e il suo pendant della moglie Ricciarda (inv. 257), furono acquistati nell’Ottocento da una collezione modenese. Si devono ai fratelli Benedetto e Cesare Gennari, che ebbero un ruolo importantissimo nel perpetuare e diffondere l’eredità artistica del Guercino.