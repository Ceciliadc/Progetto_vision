Dipinti di questo genere sono tipici esempi di pittura di arredo per grandi saloni. Le storie raffigurate obbediscono a modelli tradizionali, e più che esaltarne la complessità, l’autore le indirizza verso un effetto decorativo d’insieme, racchiudendole entro cornici floreali dipinte. In questo caso si tratta di un ciclo di allegorie delle quattro stagioni, commissionato da Alfonso II Gonzaga, conte di Novellara. La Galleria conserva la Primavera (inv. 4204) e l'Estate (inv. 6993), mentre le l’Autunno e l’Inverno si conservano oggi nelle Collezioni Comunali d’Arte di Bologna.