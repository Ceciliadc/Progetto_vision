La parte inferiore del dipinto descrive il salvataggio di un bambino caduto in un pozzo, a Mirandola, e uscito miracolosamente illeso. Il riferimento alla Madonna del Carmelo ha origine però antichissima, che affonda al tempo del profeta Elia, in Israele, durante il regno di Acab (IX secolo a.C.). Dall’alto del monte Carmelo, il profeta scorse l’arrivo di una nuvola portatrice di abbondanti piogge che posero fine alla siccità, e in epoca cristiana questo intervento salvifico fu poi associato all’intercessione della Vergine.