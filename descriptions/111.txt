Questo soggetto controverso deriva da un passo biblico del secondo libro di Samuele. Tamar, avvenente figlia del re Davide, fu prima violentata e poi umiliata e scacciata da Amnon, un suo fratello che si era inizialmente innamorato di lei. In seguito questi verrà ucciso per vendetta da Assalonne, un altro fratello. L’opera può considerarsi un dipinto moraleggiante che allude al pericolo di cedere agli istinti più bassi, di cui maschera gli aspetti truci dietro alle pose teatrali e ai costumi contemporanei dei personaggi.