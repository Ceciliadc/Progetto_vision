In questa tela è ricercato un intenso effetto drammatico: Gesù crocifisso viene sollevato a fatica, mentre uno dei carnefici prepara la tavoletta su cui è scritto REX JUDAEORVM (re dei Giudei). Il dipinto fu realizzato per l’Oratorio dell’Invenzione della Croce di Reggio Emilia come parte di un importante ciclo di storie della Passione, a cui parteciparono altri artisti di primo livello come Sisto Badalocchio, Palma il Giovane e Guercino.