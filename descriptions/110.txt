In questa tela è illustrato un episodio della Seconda Guerra Punica, tramandato da Tito Livio, che segue quello del dipinto inv. 358. Scipione celebra pubblicamente l’alleanza col giovane Massinissa, che di lì a poco si rivelò fondamentale nella battaglia di Zama con cui l’esercito romano sconfisse i Cartaginesi. Anche questa tela, dipinta sotto il diretto controllo di Pietro da Cortona, doveva completare il ciclo di arazzi che ornavano il palazzo d’Este di Roma e che oggi si conservano all’Academia Belgica.