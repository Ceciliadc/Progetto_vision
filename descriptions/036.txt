Un giovanotto elegante e sprovveduto, ignorando l’avvertimento dell’amico, si fa leggere la mano da una zingara finendo così per essere derubato dal figlioletto di questa. La “buona ventura” è un soggetto forse ispirato anche a scene teatrali ma certamente basato sull’osservazione della vita quotidiana di strada. In pittura si diffuse a seguito di due celebri versioni di Caravaggio eseguite a Roma. Leonello Spada fu a lungo affascinato dal maestro lombardo, tanto da venire soprannominato ai suoi tempi “scimmia del Caravaggio”.