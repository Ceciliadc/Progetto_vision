Anna Maria Maurizia, primogenita del re di Spagna, a quattordici anni fu unita in matrimonio al coetaneo delfino di Francia, futuro Luigi XIII. Visse a Parigi segnando una lunga epoca, dapprima difficile per i conflitti con la regina madre Maria de’ Medici e con il cardinale Richelieu; e poi conquistando lei stessa la reggenza, affiancata dal cardinale Giulio Mazzarino, in qualità di madre del futuro Luigi XIV, il Re Sole. In questo dipinto è ritratta da giovinetta, al tempo delle sue nozze.
