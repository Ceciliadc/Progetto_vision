A seguito dell’incontro con le figlie di Jetro illustrato nel dipinto pendant (inv. 238), Mosè sposò una di queste, di nome Sefora. Iniziò quindi una nuova vita da pastore che lo condusse infine alla vocazione divina sul monte Oreb. Le Brun dipinse queste raffinatissime opere in età avanzata, ispirandosi esplicitamente alla produzione di Nicolas Poussin, maestro sommo del classicismo seicentesco. I due dipinti furono ceduti alla Galleria a parziale risarcimento per le opere trafugate in età napoleonica.