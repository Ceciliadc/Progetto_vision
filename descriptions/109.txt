All’interno del Tempio di Gerusalemme, il sacerdote celebra le nozze fra Maria e l’anziano Giuseppe. Secondo la letteratura apocrifa, questi fu prescelto rispetto ad altri pretendenti in virtù del miracolo per cui sbocciarono dei fiori dal suo bastone, che nel dipinto è infatti un attributo del santo. Fedelissimo allievo del Guercino, Bartolomeo Gennari per questa pala si ispirò a disegni del maestro, ma anche al celeberrimo "Sposalizio" dipinto da Raffaello nel 1504 (oggi a Milano, Pinacoteca di Brera).