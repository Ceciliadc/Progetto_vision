Il dipinto raffigura la Pazienza, incatenata a una roccia, che attende che le gocce stillanti da una clessidra ad acqua la liberino corrodendo il ferro, secondo unâ€™iconografia elaborata da Giorgio Vasari nel 1551/52 per il vescovo di Arezzo Bernardetto Minerbetti. In quegli stessi anni Ercole II fece di questa erudita allegoria il suo emblema personale, simbolo del suo prudentissimo atteggiamento diplomatico. Il michelangiolismo della figura e la delicata esecuzione pittorica inducono a credere che il dipinto sia principalmente opera del giovane Bastianino, allora ancora assistente del padre Camillo.