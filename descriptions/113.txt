Questa complessa composizione ruota intorno al bacio di santa Caterina al piede di Gesù bambino, una versione alternativa alla più consueta scena di consegna dell’anello nuziale che sancì la consacrazione della giovane a Cristo. In primo piano si scorge un frammento della ruota dentata con cui venne martirizzata la santa, mentre a sinistra Anna, madre di Maria, lega lo spazio del dipinto a quello dello spettatore. Tiarini fu uno dei grandi protagonisti della pittura del primo Seicento e Reggio Emilia.