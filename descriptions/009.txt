La qualità di questo dipinto sta tutta nella morbida fusione del colore e nel disegno elegantissimo. Attingendo a una lunga tradizione italiana, dal Correggio, a Parmigianino, a Carlo Cignani, Stern giunse a formulare un linguaggio improntato a dolcezza espressiva e sensualità. San Francesco di Paola appare sotto una luce innaturale entro uno spazio indistinto, come in una visione onirica. Una voce assai originale rispetto al linguaggio artistico dominante in Romagna e a Roma, cioè nei luoghi dove Stern si formò e visse.