Cavedone fu un artista talentuoso ma anche imprevedibile e discontinuo, che toccò livelli di alta pittura (come nel caso della pala dei santi Petronio e Alò alla Pinacoteca Nazionale di Bologna) per poi avviarsi a un triste declino che lo portò a finire i suoi giorni in miseria. Questa magnifica tela è certo un capolavoro dei suoi anni migliori, un felice connubio di luminismo drammatico e uso del colore alla veneta. Da simili presupposti stava sviluppando il proprio linguaggio anche uno dei maggiori maestri dell’arte emiliana, il Guercino.