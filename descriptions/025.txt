Sei coppie di ritratti ideali (invv. 2946-2951) presentano in sequenza cronologica personaggi illustri legati alla dinastia estense: da antenati mitici in costume imperiale romano, a figure storiche di eccezionale rilievo come Matilde di Canossa. Il duca Cesare d’Este ne commissionò almeno tredici coppie a Bernardino Cervi e collaboratori per il castello della nuova capitale Modena. È evidente il riferimento ai perduti cicli di ritratti già eseguiti per la dimora estense di Copparo (1545) e il castello di Ferrara (1577).