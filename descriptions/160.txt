Firmato nel cartellino al centro del sarcofago, il dipinto è l’unica opera nota dell’artista, che godette di grande fama come maestro di tarsia. La pratica dell’intarsio ligneo è richiamata infatti nella raffigurazione in primo piano degli strumenti della passione disposti in difficili scorci prospettici. Con quest’unica opera Bonascia dimostra di essere un seguace di altissimo livello dell’arte di Piero della Francesca, recepita attraverso l’attività modenese di Cristoforo e Lorenzo da Lendinara.

