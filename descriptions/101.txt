Alla fine della sua vita Maria fu assunta in cielo, stando a una lunghissima tradizione poi divenuta dogma della Chiesa cattolica. La luminosa armonia di questa pala, dietro ai festosi angeli musicanti e al paesaggio marino con arcobaleno, racchiude riferimenti dottrinali al mistero dell’Immacolata Concezione. Vi allude l’iscrizione che si legge sul sarcofago, tratta da un testo medievale del cosiddetto Pseudo-Agostino, per cui l’incorruttibilità del corpo di Maria è una necessaria conseguenza della sua verginità.