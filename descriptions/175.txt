Protagonisti di questo dipinto, che va letto assieme al suo pendant inv. 17744, sono Adamo ed Eva, dapprima ritratti nel giardino dell’Eden, quando stanno per assaggiare il frutto dell’albero della conoscenza del Bene e del Male; quindi negli Inferi, dove Gesù, dopo essere stato crocifisso e prima di risorgere, incontra le anime del passato per annunciare la redenzione. Si tratta di soggetti inediti nella produzione di Scarsellino, che si ispirò ai dipinti di alcuni dei maggiori protagonisti del Cinquecento veneziano (Veronese, Bassano, Tintoretto).