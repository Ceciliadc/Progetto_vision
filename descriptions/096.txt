Seguendo il testo evangelico il dipinto raffigura il momento della visita della Madonna a santa Elisabetta, avvenuta nel giorno dell’imposizione del nome di Giovanni al neonato. La scena, in cui predomina il linguaggio degli sguardi e della gestualità dei personaggi, si svolge in un interno intimamente domestico, arricchito da particolari attentamente disposti, come il paniere e l’alberello poggiati sulla testata del letto, il vaso di rose sul camino o la scodella e la brocca che l’ancella porge a Elisabetta.