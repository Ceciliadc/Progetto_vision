Nonostante l’alta qualità e la sicura attribuzione, non si conosce nulla circa la genesi e la provenienza di questa pala d’altare. Il tema dell’Assunzione di Maria si svolge alla presenza dei due santi, forse in qualche modo legati alla committenza o alla destinazione originaria del dipinto. I gesti marcati, i precisi orientamenti degli sguardi, la cromia squillante sono tipiche espressioni di Luca Ferrari, che in quegli anni era impegnato nella sua più grande impresa, ovvero l’ultima campagna di affreschi sulle volte della basilica della Ghiara a Reggio Emilia.