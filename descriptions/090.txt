Negli Atti degli Apostoli si legge della miracolosa liberazione di san Pietro dal carcere, quando un angelo apparve nella cella in un bagliore sovrannaturale. In questa tela il soggetto è illustrato nei suoi elementi essenziali con solide forme scultoree. Alessandro Turchi visse molti anni a Roma, dove maturò un linguaggio elegante e versatile ispirato al classicismo di Annibale Carracci e Guido Reni. In questo caso tuttavia egli sfruttò anche suggestioni caravaggesche per accentuare il senso drammatico della scena notturna.