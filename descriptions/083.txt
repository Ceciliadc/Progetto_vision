Nel 1638 il duca Francesco I d’Este intraprese un viaggio diplomatico alla corte del re Filippo IV di Spagna. Al di là dello scambio di promesse e regali principeschi, l’effimera alleanza consegnò alla storia soprattutto questo celeberrimo studio per un ritratto equestre mai compiuto. Il giovane e inesperto duca di Modena ebbe infatti il raro privilegio di posare per Velázquez, il maestro che portò l’arte del ritratto ufficiale a una sintesi ineguagliata, celebrando i potenti e svelandone la fragilità umana