Nella monumentale raffigurazione della Vergine in trono, circondata da angeli musicanti e santi, di evidente ispirazione raffaellesca, spicca la rara figura di Contardo d’Este, identificabile per la sigla CE visibile sulla sua manica. Figlio del duca di Ferrara Aldobrandino, Contardo è raffigurato nell’atto della rinuncia al potere: le vesti da pellegrino e la corona ai suoi piedi sono un chiaro simbolo della sua scelta di umiltà.